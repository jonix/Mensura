# Mensura: När kroppen säger nej men världen säger jobba
Här är min råa historia till varför jag började skriva Mensura.
Jag har länge haft den här idéen i huvudet, 
och denna kväll var inte så annorlunda mot alla andra fredagskvällar
Men denna fredagskväll sa min kropp och sinne ifrån på skarpen 

Det är Fredagskväll.
Jag är en skicklig, åtmistone en passionerad utvecklare med hög moral och lojalitet.  
Jag vet hur man bygger system som aldrig kraschar.
Men nu sitter jag på toaletten och har självt krashat. 
Jag sitter här och stirrar mot dörren jag inte förmår att öppna. I timmar.
Inte för att jag är sjuk – men för att jag inte orkar ta mig hem.

Jag vet inte längre vad jag gjort den här veckan,
vem jag hjälpt,
hur mycket jag sprungit emellan,
eller varför jag är så fruktansvärt trött.

Jag släcker bränder.
Hjälper kollegor. Hoppar in. Löser saker.
Men i efterhand är allt jag minns:
ett vagt brus av möten, frustration och förväntningar.

Det är för mycket.
Inte för att jag inte kan.
Utan för att jag inte längre ser mig själv i det jag gör.

Därför började jag skapa Mensura.
Inte för att bli mer produktiv.
Inte för att prestera snabbare.
Utan för att kunna svara på de mest grundläggande frågorna:

De frågorna är: 
 - Vad gjorde jag idag?
 - Vem hjälpte jag?
 - Varför är jag så trött?
 - Vad gav mig energi?
 - Vad tog den ifrån mig?

Mensura är ett motstånd mot att vara osynlig – för sig själv.
Mensura är ett ett sätt att göra tiden och energi synlig, för sig själv.

Det är ett försök att komma tillbaka till sitt eget liv.
Ett verktyg som mäter mening, inte bara minuter.

Så att nästa gång jag sitter kvar för länge,
kan jag åtminstone öppna terminalen,
och se mig själv där inne.

Det här är inte ett produktivitetsverktyg.
Det är ett överlevnadsverktyg.

För dig som försöker.
För dig som glömmer dig själv i allt du gör för andra.
För dig som behöver se din egen vardag – med värdighet.

Mensura.
Ett sätt att minnas:
Jag var där. Jag gjorde det. Och det räckte.
*Adfui. Feci. Et suffecit.*
